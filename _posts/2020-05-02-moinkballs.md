---
date: 2020-05-02
title: MOINK Balls
categories:
  - Snack
featured_image: https://raw.githubusercontent.com/wortell/culinair/master/fotos/moinkballs/_MG_9945.JPG
recipe:
  servings: 10 personen
  prep: 30 minuten
  cook: 1 uur en 30 minuten
  ingredients_markdown: |-
    * 800 g (angus)rundergehakt
    * 300 g ontbijtspek gesneden in dunne langwerpige plakken
    * 40 g geraspte Parmezaanse kaas
    * 120 ml melk
    * 1 ei
    * 60 g gekruid paneermeel
    * 2 el fijngehakte knoflook
    * 2 tl gedroogde peterselie
    * 1 tl gedroogde oregano
    * 1 tl zout
    * 1 tl gemalen peper
    * Je favoriete barbecuerub _[mijn recept](https://wortellculinair.nl/hoofdgerecht/2020/05/01/bbq-dry-rub/)_
    * Barbecuesaus _[mijn recept](https://wortellculinair.nl/hoofdgerecht/2020/05/01/homemade-bbq-saus/)_

    * Een barbecue die geschikt is voor bereiding boven indirecte hitte. Dit betekend dat het vlees niet rechtstreeks blootgesteld wordt aan de hittebron. We willen de barbecue op een lage temperatuur (± 115<sup>o</sup>C) houden en het vlees langzaam gaar roken. Voor tips over hoe dit te doen zie bijvoorbeeld de [website van Weber](https://www.weber.com/NL/nl/tips-tricks/grillmethoden/weber-49375.html). De brandstof (gas of kolen) maakt niet uit maar het is wel belangrijk dat we rook kunnen toevoegen. Bij kolen gebruik je hiervoor houtsnippers of _‘chunks’_, en voor electrische barbecue dien je zogenaamde _‘smoker box’_ te gebruiken. Bij een electrische barebecue is het helaas niet mogelijk om te roken. Je zou nog steeds de MOINK balls kunnen bereiden maar mist hierbij de rooksmaak.
    * Rookhout (liefst geen hickory of mesquite maar subtielere houtsoorten zoals appel of kers) 
    * Cocktailprikkers
    * Kernthermometer (optioneel)
  directions_markdown: |-
    1. Probeer de knoflook zo fijn mogelijk te hakken.
    2. Meng alle ingrediënten (behalve de rub en de saus) goed door elkaar in een grote kom.
    3. Draai kleine balletjes ongeveer ter grootte van een golfbal. (of weeg ze af 35 g per stuk zoals ik dat doe #OCD)
    4. Sprenkel de barbecuerub over de balletjes.
    5. Wikkel om elke bal een plakje ontbijspek.
    6. Bereid de barbecue voor om indirect te grillen op een temperatuur van ± 115<sup>o</sup>C. Voor een standaard kogelbarbecue kun je eventueel de _“snake method”_ gebruiken om te zorgen voor een lage constante temperatuur. Er zijn online genoeg artikelen en videos te vinden over _“low and slow”_ barebecuen.
    7. Voeg het rookhout toe en leg het rooster met de MOINK balls op de barbecue.
    8. Mocht je beschikken over een kernthermometer steek je deze in een van de balletjes totdat ze een temperatuur van 60<sup>o</sup>C. Mocht je deze niet hebben houdt dan ongeveer één uur aan.
    9. Bestrijk de balletjes met barbecuesaus en laat ze nog eens 30 minuten liggen. Daarna haal je ze van de barbecue.
---
MOINK balls, de klassieke BBQ snack! Kruidige rundergehaktballetjes met bacon gerookt op de barbecue. De naam is afgeleid van de geluiden (Moo & Oink) die beide dieren maken.

Je hebt er in totaal twee uur werk aan maar met deze balletjes maak je serieus indruk bij je gasten. Mocht je ze over hebben zijn ze in de koelkast te bewaren en later op te warmen. Maar vers bereid zijn ze natuurlijk het lekkerst.
Dit recept is goed voor 30-35 MOINK balls. Lekker als snack of als hoofdgerecht. Afhankelijk van je BBQ-liefhebbende-gasten moeilijk te zeggen voor hoeveel personen. Er blijft er eigenlijk nooit een over! ;-)

![moinks-op-rooster](https://raw.githubusercontent.com/wortell/culinair/master/fotos/moinkballs/_MG_9920)

Je kunt ze bereiden op bijna elke kolen- of gas-barbecue. Door een temperatuur te hanteren van ± 115<sup>o</sup>C roken we de balletjes langzaam gaar.

![bbq-deksel](https://raw.githubusercontent.com/wortell/culinair/master/fotos/moinkballs/_MG_9916)

Houdt tijdens het bereiden altijd de deksel dicht van de barbecue! Het is heel verleidelijk om steeds even te kijken, zeker als er heerlijke geuren beginnen te ontstaan. Maar hiermee verlaat in een keer alle hitte de barbecue en duurt de bereiding langer. De Amerikanen zeggen niet voor niets: 
> _if you’re lookin’ ye ain’t cookin’_

![ingredienten](https://raw.githubusercontent.com/wortell/culinair/master/fotos/moinkballs/_MG_9881)

Een goede voorbereiding is het halve werk!

![gehakt-en-kruiden](https://raw.githubusercontent.com/wortell/culinair/master/fotos/moinkballs/_MG_9893)

Alle ingrediënten mengen we door het gehakt welke resulteren in een heerlijk zacht en sappig resultaat.

![ballen-draaien](https://raw.githubusercontent.com/wortell/culinair/master/fotos/moinkballs/_MG_9901)

![ballen-met-rub](https://raw.githubusercontent.com/wortell/culinair/master/fotos/moinkballs/_MG_9905)

De balletjes worden besprenkeld met barbecuerub. Er zijn [diverse standaard rubs te koop](https://www.bbquality.nl/product-cat/rubs/) maar je kunt deze natuurlijk ook lekker zelf maken. Zie ook mijn andere recept!

![moinkmoinkmoink](https://raw.githubusercontent.com/wortell/culinair/master/fotos/moinkballs/_MG_9911)

MOINK! MOINK! MOINK! Klaar om op de barbecue geplaatst te worden.

![aflakken](https://raw.githubusercontent.com/wortell/culinair/master/fotos/moinkballs/_MG_9933)

Nadat de balletjes een kerntemperatuur van 60<sup>o</sup>C hebben bereikt (of na ongeveer één uur) gaan we ze nog even aflakken. We laten de barbecuesaus 30 minuten indikken.
Gebruik een standaard barbecuesaus (Sweet Baby Rays in een aanrader!) of maak je eigen saus. Zie hiervoor ook mijn andere recept.

Enjoy!